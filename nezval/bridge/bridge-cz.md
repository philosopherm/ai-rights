# Bridge By Vítězslav Nezval 1919-1921


## Czech Quiet Hour 


### LÁSKA

Den pláče… Den je mlhou užaslý

Vazačky s ženci trávu kosit šly —

Nevrátí se

Tráva je zelená oči modré oči jsou jako trsy fialek

A hoši s děvčaty objímají se v pase

že jsou ty oči jak fialky modré

Těžko je žíti láskou a srpem srp ostrý je

a lásku poraní

Oči už nebudou tolik vážit v kráse

až zazní nade vsí klekání

Však se zas dočkají

k štěstí se dočkají pozdě — chrpy uvadlé

Z polštáře děcko se rozhlédne po kraji —

matka je zakleta v zrcadle

A tak je nejvíc bolesti a krásy

bolestí krása rozkvete

Na kopci pasou se červánky zase

nebe je hvězdami poseté



A večer pláče mlhou užaslý

Družičky s chlapci na líbánky šly

Zrána jim půjdou děti otvírat

Nenavráti se snad—

Nevrátí


### Podzim

List

Po listu

Opadává

Co časů přešlo co jich přejdem zase

Labuti

Krásko

Dvě stě let ubíhá za jediný den

Zámecká okna ti házeji

Smutenční kytice

Vodotrysků sen

Těch lásek úsměv dvorný —

Vzpomínám…

Ty jsi tu byla před dvěma lety ještě

Víc nejsou slzy mé než tato sprcha deště

Z východní komnaty pláči

Důvěrné hodiny

Lampa

Z tvých oken

Z mých očí

List

Po listu

Opadává


### Poutník

Oči jsou tmavé noc je temnější

Poutníka smutek hodin vábí

Do krčmy nechoď za mnou milá má

Raději zemři Usneš pro můj sen



A do mých vzpomínek též nechoď spat

Hvězdy jsou tmavé zrána uplovou

Majákem buď mi raděj milá má

Ten povzdych láká



Snad až tě potkám cesta tmavá je

Snad až tě potkám nepoznanou zas

Potom i já si umřít zamanu

Pro tvoje oči



Vždyť ani smrt se nenavrátí

Tak jako sníh jenž roztál nad krbem

Poutníka vábí vzdálenější zem

Majákem buď mi raděj milá má

Oči jsou tmavé zemři milá má


### Most


Na tomto mostě s kamennými chodci

Velbloudi táhnou jak temena horských stád

Někdy se tudy zabloudí

Na této lávce

A

Vlny

Tam dole

Těm jsi už dávno mohl přivykat —

Na kříži mostu

Ženy jsou do modra uplakány



Jdeš sklíčen poutníku a temná bárka svítí

Jen čas — a ty ji neuzříš



Shrbené mosty překovaná těla

Na tomto mostě jsi zapomněl svůj cíl

Ta která na tebe zapomněla

V kajutě bárky vábí teskné dálky

Půl života jsi promodlil

Ostatní půli voda unese

Tak zvolna jako lásky polibek


Na tomto mostě s kamennými chodci

Smrti se nedočkáš

Lucerny planou

Zkamenělé svíčky

Modlí se tiše za dušičky



A ty sám duši svou jsi vlnám zanechal

Až pod leknínem v dáli opadnou

Opadne s nimi bezděčný tvůj žal



Tak zvolna jako lásky polibek

Tak jako hlas jenž zpívá


### ŽEBRÁKOVA DLAŇ

Z těch osmnácti let život náš tragický

Lodníku podoben je navždycky

Pro tento svět

— Můj otec rybářem byl —

Na věky světla nám hasnou

Po třetí rybářku krásnou jsem neulovil

Na mostě žebrá s dívkou flašinet

Z těch osmnácti let

Z těch osmnácti let život náš tragický

Lodníku podoben je navždycky


### Z POHÁDKY

Falešný klavír zvoní

Poctivou melodii —

A já v skleněném zámku

Ohnivé mouchy biji



Alabastrová ručička

Neobjala

Stárne princeznička

Zastarala



Jenom ten klavír zvoní

Smutno že smutno je po ní

A srdce mé ospale zpívá

Bývalo není

Bývalo není

Bim

Bam



### ZASNĚNÍ

Měsíční světlo uvadlé

Tancuje v puklém zrcadle

Tancuje ve větvích

A kolébka se kolíbá

S děckem jež nikdo nelíbá

Jenom ten noční sníh



Zvonečky hodin nehrají

Od břehů táhne po kraji

Sychravé ticho vod

Kde luny na hladinách řek

Si prozpěvují popěvek

Z rozkymácených not



Ohnivé růže zemřely

Fialka nevoní

Tak tiše sníc

Jde smrti vstříc

Děťátko na koni



### Farewell

Rozloučení

Stříbrné vodotrysky topolů

Na cestu od vás mně svítí

Dvě truchlivá okna jdou pospolu

Natrhat pro tebe kvítí

Můj klobouk z dálky je provází

Přes holé věžičky stromů —

Lazare sbohem To matka bdí

Na prahu mrtvého domu

### Balada o návratu

Ty starý otče jenž na schodech mezi dveřmi

Jak opuštěný stěžeň večer bdíš

Ty starý kapitáne

Tvé děti jsou daleko od tvého můstku

Roztroušeny

Jako ty milníky

Na rozcestích

Svěř mi že domníváš se

Jako bys hledal je pátravým pozdvižením očí

Na nebi mezi hvězdami —

A já ti odpovím

Po hlučném rynku se procházejí

U záhonů vonící máty

A srdce jejich

Toť uzel nerozťatý

Jenž o teplém ovčinci na obzoru světa sní

Železný kříž je poděsil

Bojí se bojí vyčítavých očí tvých

A když se stmívá

O hvězdách blouznivě hovoří

Skane-li tobě plamenná slza

V tu chvíli

Na nebe popatři

Též oni s padající hvězdou pláčí

Tak jako ty

Měj s nimi slitování

A vepiš svým kostnatým prstem

Na žlutý pergamen zasněžených moří

— Jsem s vámi

A oni

Když červené světlo krčmy

Pod vodou nejlákavěji hoří

Po starém třaslavém písmě záhy tě poznají

A v bílých slzách jež na modrém nebi planou

Ke ztrnulým nohám ti padnou

A když se stmívá

O hvězdách blouznivě hovoří

Skane-li tobě plamenná slza

V tu chvíli

Na nebe popatři

Též oni s padající hvězdou pláčí

Tak jako ty

Měj s nimi slitování

A vepiš svým kostnatým prstem

Na žlutý pergamen zasněžených moří

— Jsem s vámi

A oni

Když červené světlo krčmy

Pod vodou nejlákavěji hoří

Po starém třaslavém písmě záhy tě poznají

A v bílých slzách jež na modrém nebi planou

Ke ztrnulým nohám ti padnou


### Dušičky

Stlačený zástup náhrobní světýlka v očích

Dnes je den smutný jak úsměv stařeny

Dnes mrtví pláčou krev duše s plameny

Málokdy žádný



Dětská srdce planou svíčičkami

To se někdo v slzách ohně dotýká

Na znamení potupy

Kramáři rozhodili stany



Na křížích suché věnce mrtvých obrazy

Jak milenci až k nebi stoupají

Slza je podobna zřítenici Joba

Pro tebe smutnější kdo těžce vzpomínám

A pro vás děti kdo zbožně modlíme se



Pomník roztrhl nebe

A na zlaté římse hvězd

Vánoční dary vám nese


Vše splývá jak země když mrtvého do hrobu

Kladou

Zeravy

Soumrak

A

Hlína



Zde šašek již nepohne bradou

Zde v tomto cirku bez majetníka



Sto tisíc urážek sto tisíc kostí

Věky jsou sklizeny bez účtování

Zdušený pláč

Ticho



A nade vším uhlíky knotů rozdmýchané

To mrtvých jsou oči vzpomínkou rozdmýchané


### ZÁVĚR

Dnes po klekání zavřete na trojí západ

všecky své chýše a děti

Ponocný u kašny dvanáctou slyšel bít

Vám noční světelné bárky pozemskou píseň

jdu vyprávěti

Ach proč mám být zvoník jenž soucitem hříšný

do města přišel na poplach bít

Jak tiše blouznily cikády na podzim

na sklonku září

Sklízíte jablka idylická ženo

váš fěrtouch má sto tisíc hvězd

A jak přezrálá obloha s červenými hrozny

pod vodou se rdí

Tu ženu mám do dneška rád

jak se miluje stromeček na smrt nemocný

Dnes každý z nás jinak se modlí

ke ztrnulé madoně na oltáři

My, kteří už dávno nemáme víry

denně s ní obětujeme sami své tělo a svou krev

I chudý převozník jenž láskou podplatit se dává

Z jednoho břehu na druhý břeh
pomine láska i hněv


Ta voda v útěku však nikdy nepřestává

I kdybych celý den veselý byl to radost ještě není

I kdybys po celý život jen snil
to člověka ve hvězdu nepromění


Vstupuji do lidí nevědí o tom

že pod jejich střechami bdím

To jsou ti lidé z kterých mám okrášlenou zemi

Každý z nich umírá když se rozteskním

Do roka na tisíc pohřbů slzy mně z očí vynášejí


Zde japonská záclonka nenávistně střeží boha

Jenž v novorozených jak Lazar z hrobu vstává

Ta loutka měla matku též

a zemře jako ženy ostatní


Ač denně křivou přísahou se ďáblům zaprodává

I když jsou sami nemocni až na smrt v opilství

Ledové hvězdy ponocným s železnou halapartnou
i železné oči podají

Těm věžím které zemřely
i těm kdož na smrt čekají

Život je oblouk po kterém zvolna
jak po mostě se přechází

Má černé hodinky a ženy smrtelné

Den utíká se po něm v náruč dne

Hodiny bdí


## ČESKÁ PÍSEŇ

### MILENEC TICHA

Milenec ticha sluncem okouzlen

Zastavil hodiny na pobřežní věži

Otevřel sad a loví úsměv žen

Jak vlažným vzduchem běží



Zvířátka němá drobní pavouci

Osnují měkkou telegrafní přízi

V níž zachytil se výkřik tonoucí

A šerým dálkám mizí



A tulák žebravý co vše už pochoval

Naslouchá stínům jak mu kol úst lét nou

A písni naslouchá již za ozvěnou skal

Dohrálo dítě flétnou

Vesničtí chlapci

Když náves dokola se rozlehne

Večerním zvoncem

A

Topoly

Na mostě do zpěvu se dají

Harmonika

Potok

A

Hvězdy

Stříbrným očím napomáhají



Tato prostá píseň našich dětských lásek

Choré potěší

Tak jako sedmihlásek

V ořeší


### SOUCIT

Kravky jdou

S pastýřkou

Nad potokem

Nad vodou

Kravky jdou
the cows walk

S pastýřkou

Za nimi

Pes



U potoka voda mělká

Mělká voda

Napojí volečky dva



A jak stádo jde

Ten jeden v pití ustane

A běduje a běduje

— Což jsem já ubohý

Kéž bych padl do vody

Voda mělká neutopí volka —

Což jsem já ubohý

Pokořený

A jak stádo jde

Ten druhý v pití ustane

A běduje a běduje



— Kam se ach poději

Kravky se mně vysmějí

Voda mělká neutopí volka —

Tam-li se poději

Za mnou i pes



Klekání zvonili

Kravíčky se brodily

Jen jedna ne.



Zaplakala

Poznavši miláčky dva

Od sester probodené

Ve vodě utopené

Zaplakala zaplakala



### Večerní

Máš cikádové oči a zpívají a zvoní

Jako ta rosnička v hluboké trávě

V hluboké trávě na palouku z jara

Pod jabloní

—

Studánko čistá nikdo tě nezakalí

Jen moje zasněné rozjímání

Když mně tvá píseň po klekání

Nedá spát

—

Chtěl bych tě zavolat

Nesmím

—

Zpěvné oči po klekání

Dejte mi už spát

Jasné cikádové oči

Rosnička do vody skočí

A já smutný jak jen býti může

Pomodlím se růženec ach k tobě pane bože

Každé zrnko slza vřelá

Vykoupená zkrvavělá




To že na mě ze všech nejmilejší

Pro mé tiché rozjímání

Na smrt zanevřela


### JARNÍ SELANKA

Brouk zlatohlav měl tolik zapýřené čelo

Že se otevřely okenice

A s šedomodrým klínem vyletělo

— Pět peněz



Brouku na mariánce

Křepelka ti volala

— Pět peněz

A plakala

— Dej mi prsten ozdob vlásky

Dej mi klíče od lásky



Až potom zlatohlav měl v šedomodrém klíně

I srdce zapýřené

A políbil a líbal zas

Až vzešlo nebe plné sedmikrás

A zvonky rozhlásily po krajině

Že má jaro nejvíc lásky víc než snů i trav —

A brouček zlatohlav měl oči rosou zapýřené



### Milostná

Za tichého rána pod oknem v písku

Smáli se kohouti na hvězdy

A mě má hlava bolí

Za tichého rána za tichého rána

Bolí mě hlava a srdce



Ne že bych byla tak rozplakaná

Kdo by chtěl slzy ronit

Za tichého rána

Ne že by kohouti žalostně zpívali

Vždyť se jim zdálo o pšenici

Ale přec něco je k pláči


Chocholouš na střeše povídal

O čem dnes v noci moje krajky snily

Bojím se bojím co tomu řekne milý

Že mi dnes ve snách hezkou dceru dal

Těžko to říci


A těžko to před jeho chtivýma očima skrýt

Tož se teď musím za tichého rána

Za tichého rána v té jeho lásce

V té jeho lásce dojatým srdcem

Teplými ústy mdlýma kraječkama


Na věky utopit



### LETNICE

Pampeliško víš proč zachumelilo se

Bělosněným pozdravem v kadidelnicích?

Uplyneš s průvodem nad zemí

A nad jahodami

Děti jsou bosé kravičky veselé nezatarasenou stájí

Krásně je na světě přeboleneém

K večeru o letnicích



Hoví se měkčeji na stráni měkčeji než prvního-máje

Měkčeji se vzpomíná

Bělosněné praničky na nebi padají šikmem až do klína

A tak se namane pohádka o trpaslících



Dítě si hrálo a hrálo s růžovou mušky na dlani

Byla to muška je z ní teď milá

Ach je z ní už milá

Ruce si zacláně dívá se vyhlíží

A pak zas usedne na horkou zvonici písku


Je to ach je to milá

Koupací oblek byl obtíží

Lépe je odhodit všechno své přemáhání

Roze­pjat dlaně a vytvořit líbeznou misku

Lépe ach lépe by bylo odhodit

všecko své přemáhání



Prsy už na nic nemyslí

Jen že by bylo kouzelné spát

A se hladiti motýlem

Anebo sluncem

Hověti si letět a letět

A přece jen spát



ňadra jsou sličný a dobyvatelský hrad

Mají své hrdiny vojevůdce

Mají své svůdce

A slabiny

Těmi se nejspíš otevře hladovým žíznivá zem



Ústy pak ostatní bezděky dopiješ



Oblačné nebe jak talíř plný kvasu

nad ohněm slziček se pění

Chtěl bys je pročisti jako své učené ruce

Vítr a nebe jsou bdění

Miluješ na nich sen

Miluješ konečky prstů těmi se nejvíce doví

Miluješ horečky prstů těmi se nejvíce poví

Dotekem rozpoznáš krásu

Překrásný sen —

Skutečnost



Ruce spánek i sen

Přítomná minulost

S budoucím rozplynutím —

To je tvá duše



Necítíš pampeliško?

Život je bezděčným pokynutím



Sám sobě pokyneš

Všecko se točí


### Z předměstí 

Maminka denně vždy kolem deváté

Odchází na ulici

A mně tak tiše zašeptá

Bože tak divně zašeptá

— Neboj se dítě je s tebou anděl strážný


Chtěla bych vědět co v našich hodinách

Vždy kolem deváté maminku děsí

Co v nich as číhá

Že moji maminku honí tak pozdě

Do kruté noci noci únorové


Ani mne potom netěší

Peníz lichotivý

Jakých vždy mnoho maminka

Přinese od cizích lidí


Však já už vím však já už vím

Co zítra udělám až se setmí

Zastavím hodiny aby nešly

Vyženu zlého trpaslíka

Který v nich mamince spáti nedá

Aby si nemusela

Od černých penízků lichotivých

Od bídných penízků od lidské špíny

Umývat bílé své ruce


### O půlnoci

Strážníku na ulici

Jdi už také spát

Já musím hvězdy na šírém nebi

Spočítat


Kdyby mně chyběla večernice

Tebe bych o pomoc nevolal

Kdyby mně chyběla večernice

Já bych se smál


Já bych se smál až srdce mé pojede

Hledat ji na koni vraném

– I kdyby hořela na nový žal

Na nový můj a nejtěžší žal

V lese pod čakánem


### Za svítání

Zvonečku tichý zkormoucený

Pročpak jsi zapadl v mech

Na nic se neohlížej na nic se neohlížej

Jenom mně jedinému

Zapomenutému

Postěžovat si nech

Bratra a sestru nemáš

Druhu mé samoty

Tak jako já zpíváš tak jako já zpíváš —

Bez noty

A mnozí lidé vědí

Že jsme však co nám po nich

Viď jejich bezbožná pýcha

Nedojde jitřního ticha

Ni slávy nasycených

Zvonečku bratře neodmluvíme

Budem až do ráje sví
We will remain our own until paradise.


Abychom láskou dokázali

My dva tak bolestně malí

Života věčné tajemství”



### Přístav

Ten přístav málo navštěvován jest

Leč od cizinců z Ameriky

Zde utkává se každodenně tisíc mrtvých cest

Každá z nich vede srdcem podél rukou

Málokdy navzájem se spojují

Není tu dlaždičů již hrubý kámen tlukou



Cizinka na břehu a její oči jasné

Drží zde loď již celý třetí den

Váhavě tvrdosíjným pohledem

A je to nejemotivnější když táhlý večer hasne



Zdlouhavé písně lodníků

O šťastný vítr bojují

Zde utkává se každodenně tisíc mrtvých cest

A málokdy se spojují



Cizinec jakých na sta přijde sem

Třetí den čeká tu již na odjezd

V zahradě krčmy probděl třetí noc

Střídaje cudný nápěv očí svých

Pod oknem verandy jež v pláči neustává

V tichoučkém pláči ženy mrtvých úst

Do rukou jižním sluncem osmahlých



Ti dva jsou neznámí jak hvězdy sousední

Ač třetí den se potkávají

Ti dva jsou neznámí jak hvězdy sousední

Které se znají



Po mostě natažených rukou

Minulost s budoucností hovoří

Srdce jak dlaždiči zde horké cesty tlukou



Cizinec zná jen vzácné poklady

Jež mrtvá žena v očích přenáší

Z verandy na loď podél zahrady



Nikdo by nevěřil jak hovořit oči mohou

Po cestě rozjetým pískem

nad duší spoutaných nohou



V kajutě lodi rozpoznal bys hluk

Znamení zvoncem dálky pozdravuje

Osmahlí námořníci pozdravují zemi

Jež zvolna jako tichý vesmír pluje

Bolestná dívka na schůdcích

Otáčí hlavu jata snem

Cizinec

Poklekl náhle

Ona se zastavila

Aby ji líbal

A bylo to krásné

Na celou věčnost se rozloučiti



Té chvíle racek prudce zacelchtal

Na holé krky zamyšlených lodí

Neznámý šátek na můstku

Světelné pozdravení dal

Pro jeden polibek mrtvých úst

jež lásku neporodí



Cizinci rozloučení dal

A pro jednu píseň beze slov

jež na moři táhle vyzvání —

Pro dálku čekání


### Nádraží

Šest hodin za městem v údolí pastevců a jejich stád

Čtyřboké nádraží jak beran pádným zvoncem

Jednotvárně na pocestné zvoní

Do vlaku netřeba zde pospíchat

Jedou tu denně každým směrem tři

Víc nežli jednu ženu v okně

Žalostný dům ten nespatří

—

Ze všeho nejsmutněji táhnou hodiny

Té kráse žalostné jež sama v okně bdí

S pohledem staré vzácné rytiny

—

Plakal bys soucitem jak ztrnulé její oči

Každého chodce až do vlaku provázejí

Z těch očí vyčteš nenasytný hlad

A nejvíc je jim teskn o

Když snažil ses vlídněji pousmát

S odjezdem vlaku

jako by pláč ten s očí svých setřást chtěla

Na všechny strany se žena pokoří

Bolestné škubnutí sevře ji v záhybech těla

A nad spletí telegrafních zvonků

Bronzové oči hovoří

— To nejsem já obraz smutný

To nejsem já

To bezmocné hadovité rejdiště krve na loži

To je mých třicet roků

Jež den co den křečovitě do bílých duchen

se položí

—

To jsem já čekající

Jež každé noci má sen

A ještě nepřišel kdo by mě vysvobodil

Z ohnivých plachet a dusivého peří

A já to vím že už zde byl

A já ho čekám den co den za klikou dveří

Cizinče jemuž by těsně před nástupem

Odejel někdy vlak

To nejsem já obraz smutný

To jsem já čekající

Jež každé noci slýchá v lomozu bečící páry

Pláč novorozeného děcka

A když se stalo

že cizinec zůstal zde po čtyři hodiny sám

Jen s pohledem na ni

Řekl si při odjezdu

— Škoda že nejsem krásný

—

A její rozbité oči zoufalým smutkem hovořily

Nad spletí dne a telegrafních zvonků

— To nejsem já to je můj sen

To není dítě

To je má hříšná žádostivost



### TESAŘ

Poslední domek za obhlím vesnice

Jako by ani nepatřil světu

Náleží horám a neschůdné cestě

Po níž jen chlapec s pastvy

Honí své stádo

Málokdy někdo jiný přejde tu

Aby se zastavil

Došková střecha mechem porostlá

Stařeně podobá se

A její řídké vlasy bez lesku

Chomáčkům kouře se podobají

Za vraty roste svatojánský chléb

A kopřiva

I v dešti málokdo sem vejde

Požádat za přístřeší


Vejde-li přece chvíli zaváhá

Bojácně naslouchaje

Kterak to uvnitř domku ječí

Pilkou a nožem

Tak jako přede dveřmi nemocnice

Z úst děcka



Pak stiskne kliku zvolna otvírá

Jako by tušil psa

Pojednou oddychne však zhluboka

Ve vůni pryskyřice

Jež doléhá sem v křiku holubů

Z tesařské dílny



Vysoký člověk v zástěře z tmavé kůže

Vejde mu vstříc

Vede ho za dveře dílny

A pobízí k jídlu

Z dřevěné mísy již sem postavil



Zatím co neznámý sedne

Aby si odpočinul

Odchází mistr k dvěma tovaryšům

Pokročit v díle



Nebozez hbité provrtává dřevo

Tak jako sosák včely

Medový kalich třešňového květu

A s kvilivým bzukotem chvílemi poskočí vzhůru

Opylen dřevěnými pilinami



A pilka tovaryše

Našikmo podřezává tento zvuk

Jako by někdo vraždil

Tančíčí šípkou flétny

Angelus



Těch nástrojů se mistr nedotkne

Jeho život jsou ruce

A hoblík mezi nimi

Jenž podoben mostu

Ve vodě odraženému

Hobluje sráží vlny

Těžké a sukovité



Když srovnal mistr povodeň bílého dřeva

Zastavuje se

Mlčí

A píše

Na cestu mírnou jako petrklíč

Mějme se rádi



A znovu se rozpění dřevo

Svinutým chomáčem vln

Jež poskakují

Na všecky strany světnice

Aby zvěstovaly

Po nás šel Kristus

A nesmočil ani bílých kotníků



Všecky klády čekají

Na tento zázrak

Být srovnán pod klenbou mostu

A přijati lásku



S úžasem pohleděly

Kterak se mistr uklání dveřím

Kudy odešel host

A kterak vypravuje hodinám

Jež odbíjejí k spánku



— Je tomu dvacet let že sotva již vzpomínka zbude

Na toho muže jenž přišel k nám za nocleh požádat

Poseděl promluvil s námi a záhy odešel spat

Do jizby s nízkým krovem


Moje žena se chvěla a já jsem se nepřestal chvět

Kdykoliv pohleděl na ni

Neboť tolik se podobal snům

A zjevení Gabriela



A tolik jsem musil trpěti druhý den ráno

Když přes svoje pokoření a přes svůj zlomený stín

Já ženy se nedovolal

A jen po cizinci zůstalo tu psáno

Bůh vzal

Mějme se rádi



A kdyby se obrátil člověk co tudy šel

A kdyby se otázal hlasu

Jenž nade všemi hodinami vesnice

Nad všemi ptáky jež vysvobozeni

Z každého okna letí

A kdyby se otázal větru

Jaký je čas



Odpověděla by mu noc jež tisícem zrcadel praská

Věčnost cizinci věčnost a vděčná láska


## Hlas Velikého Zástupu


### Korouhev


Kasárnická budova s otvory

A hlavičkami v čapkách za mříží

Šedivým čtverhranem dvorce do spánku pohříží

Ruce při těle

Ovázená hlava

Smutně i vesele dalo by se říc

Jen dýchají jen dýchá celý svět

Zleva i prava



Také dívku možno uvidět

Zakrsle nožky

Oči z popele

Dětem už dávno odvykl svět

A možná po deváté

S desíti muži na jediném loži

V kasárnách dívka si ustele




Byly by to dějiny

Projít s milou sklepení a začouzené byty

Slunce nesvítí

A nemocní

Mívají vykupitelské sny



A pod lucernou zapovězené letáky číst

Té chvíle nevidíš

Zda obluda v kašně říční vodu plije

Či krev

Jsi opilý

A z vikýřů na tebe prší sirný zpěv

Dýchají všichni dýchá celý svět

Dýchají opilci

Jen dýchají



Kostely nemilosrdně mlčí o vládě

Žalář je z kamení a ze železa

Samovazby černý chléb a voda

Skrčené postavy od patnácti výš

Potupné znamení lásky

Bojíš se vstoupit

O lásce sníš




Žena má v očích evangelium krásy

Slzou je chudobným rozdává

Klaníš se těhotnému břichu

Mesiáš dřímá v něm

Každé dítě je mesiášem



A kasárnická budova s otvory

A hlavičkami v čapkách za mříží

To je zločin boha mezi námi

Bubeník tluče do pochodu

Nohy se šinou

A bolestně trubka vyhrává



Lidé

Pohleďte si do očí

Do srdce

Nikoho nad sebou

Do kruhu všichni

Za ruce

Všichni

Každý má vlastní mateřskou zem

Mateřským jazykem

Zahřměte


Všichni

— Už víme…



Té chvíle z mrákot vstane svět —

Jen dýchá


### Pašijová

Žid Loevithan jde se svou dcerou Bel

Do pražské synagogy na modlení

Pobožná Bel se náhle zakaboní

Eloi Eloi dnes umře spasitel

V židovské čtvrti na hvězdárně zlatu

Zpytuje hvězdy otec alchymista

Pobožná Bel tam uvěřila v Krista

V náručí klerikově za sklem aparátu

Čím je jí chladné nebe astronomovo

Když stvořil na něm hnědooký Rabi

šťastnou lásky zem

Pobožná Bel ty víš

Že je i pro tebe tam domek připraven



Dalekohled a lásky objetí

To jsou dva mosty jeden k dítěti

A druhý do ráje k těm snům jež nám zde umřely

Pobožná Bel ty víš

že ti z nich stvořil Rabi moudré anděly



Zatím co tone v úzkostech židovský chrám

Bel myslí si na svatbu v Kanaan

A modlí se aby obměkčila Svatá Panna

Sinajské čelo otce Loevithana


### Pohřeb

To bylo na den kočiček o slavném zvonění právě

Když starý děkan se stupňů hosana synu říká

Pár koní vezlo z dědiny po jarní slunečné trávě

Chuderu nebožtíka



Sirota již tu pacholek odváží na shnilé káře

To slíčné děcko v rakvičce to je ta pasačka malá

Co denně zrána ve stáji na metlu na hospodáře

Teleti žalovala



Telátko strašně bečící žvýkajíc dusivou cestu

Již od vrat chléva za vozem na pohřeb dítěte běží

Jak sestra sestry zemřelé

            bez vůně svátosti bez křtu

Ke staré kostelní věži



U nízkých dveří kostela zaskočí hovado rány

A kletba zbožných křesťanů co jich tu

            před vchodem kleká



Hovado mlčky

            nadarmo pod svatým křížem se brání

A ke Kristu o pomoc hekà


To bylo na den kočiček o slavném zvonění právě

Když starý děkan se stupňů hosana synu zpíval

A chudák tele umřelo na vlastní bolesti v trávě

S pohledem který naposled o milosrdenství vzýval



— Pasačko není dosti muk jimiž by shořela rána

Kterou se z pozemské lásky

                     do temnot hrobových kladem

Té lásky vzpomeň jedenkrát

                  až bude od Krista Pána

Tam v ráji souzen člověk nad hovadem


### ÚTĚCHA

Chodníku šedivý stavěl tě čas

Když statečně svoje kosti rozmnožoval

Pročpak jsi tenkrát už za všecky z nás

S mocnými tohoto světa nezučtoval



Šlapu tě s milou každý den

Užaslý zpovědníku

Zatím co ulice hltá můj sen

V špinavém křiku



Či teprv nad časem doznáme

Že bylo potřeba trpěti jako ty

Kterého každý jen pošlape poplije

V omrzelosti z trampoty



Možná že zůstanem užaslý

Až se nám zjevíš někde v nebi

A budeš rajskou silnicí

Těch kteří na tobě hladem zahynuli




Až budeš duhou smířující světy

A možná že jsi jí už dnes

Jenže my nemůžem nějak pochopiti

Že prolitá krev by měla barvu kvítí

Jak nějaká sedmibarevná mez


### Kaplička na rozcestí

Na veliký svátek u božích muk to tenkrát bylo

Na veliký svátek to bylo u božích muk

A tys hleděla do kraje

Do širého kraje jsi hleděla

Zaposlouchaná

Jako kaplička již nikdo neposvětil

Zástupy smrků nesklonily cestou

Korouhví

Pro tebe nesklonily nesklonily

A chtěla jsi snad?

Vždyť nikdo tě neznal tichou jako hrob

Na stráni bělal se sníh

Kropený slzami nevinných dětí

Pro dohořelé vánoční světýlko zkropený

A šedivé vrány lítaly při zemi

Děsící tvou modlitbu

Čistou jak vánek s hor

A já jsem porozuměl

Porozuměl jsem jako sníh padlým rukám

jež hořely

Nesmírnou touhou po tichém oltáři

A šel jsem číst do kapličky na rozcestí

Do neposvěcené kapličky šel jsem číst

Vzpomínku za zemřelé

A ty ruce

Ani se nezachvěly

Když jsem z nich bral

Nečistý bez zpovědi v hříchu

Patenu s hostií —

A ty ruce

Ani se nezachvěly

Jen andělé ve výši zpívali vítězné

Aleluja


### USÍNÁNÍ

Uběhl motýl? Ach ne

Čí zvědavost se ptala čí?

To mlha roztáčí zvonivé stuhy

A zacinkotala

O vlídnou štěpnici pousínajících víček boží duhy



Spanilé dítě si hrálo? Že hrálo? Už nehraje si

Nevidí neslyší nevidí pro liják světla

Čarovná labuť až z nebe mu do očí slétla

A palouk odtančil do krásy —

Čarovná labuť má v zobanu

od rajské brány klíček



Že někdo prudce sténá? Spanilé dítě neslyší

Matka je nábožná žena

a na horkém bezesném loži

Prosí o smilování boží

Proto má zkřížené oči a bolestiplnou dlaň

Jež usne vždy stěží a ve výši



Že cestou do ráje sněží? Modlitby sjíždějí

po vrkoči

Zasněný pavouk ovanul míruplnou tkáň



— Pověz dítě co je to za včely v ráji

— Usínající usínají

— A ten zvuk pod oknem?

— To je chřástal…


### SMRT
J. Mahenovi

Sejděte potom deštivá oblaka shůry

Na tento pahorek země

Až budu mezi jabloněmi

V kořenech spát

A já vím že ten den přijde

Tož ať si jen kdykoliv přijde



Po nebi

Po krásném čistém nebi

Poplují koráby z dalekých zátok

A tolik jich bude

Že ani neřeknou lidé

Stín

Vše bude pozorné jako dech matičky

A nic mě neporaní



To už snad budu jen snít

Jak v ráji

A proč ne

Vždyť jsem tak často už viděl ráj

Za tichých večerů po klekání


Všechno se zatočí

Ale ne tak

Jako když umdlenému svět

Padá

Všechno se pozorně zatočí jako ta velká země

A přede mnou půjde celý můj život

Tak jako chodí z nejtěžšího boje domů

Vojáci na Štědrý den

A budu mít od té chvíle budu mít hluboký sen

Daleko daleko až k svému dětství



Uvidím tatínka jak se sklání

Nad mými horkými víčky

Uslyším maminku jak zticha pláče

Sestra mi bude hrát jako když někdo se otáže

Kde domov můj

A v širokém jeho rytmu

S utkvělým zrakem

Budou se procházet krásné ženy

Každá z nich něco krásného poví

Jak to kdy nejlíp dovedly říc

Vždyť nebude oněch těžkých chvil

A jen ty krásné budou


Nakonec až se opiji

Vráceným životem jež mám rád

Uvidím tatínka s ručnící

A budu tříleté dítě



Tatínek půjde opatrně

Přes dvůr mého rodného domku

Půjde tak opatrně

A na rohu pojednou zůstane stát



A mně se prudce zatají dech

Jak by mně byla tři léta

Uslyším cvaknutí

Tatínek zastřelí krysu



A jak znenadání

Vyšlehne oheň

Jenž poví mně všecka tajemství

Zardím se zblednu

Srdce se zastaví

A budu

Také

Mrtvý


Sejděte potom deštivá oblaka shůry

A odpočinutí lehké mou paměť provázej



Budu ta černá země

